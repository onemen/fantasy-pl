---
slug: איך-בונים-קבוצה-טיפים-למנג'ר-המתחיל
title: איך בונים קבוצה - טיפים למנג'ר המתחיל
subtitle: הטיפים שלנו לבנייה נכונה של קבוצה מנצחת.
date: '2020-09-26'
author: המערכת
description: הטיפים שלנו לבנייה נכונה של קבוצה מנצחת.
summery: |-
  אין ספק שבניית קבוצה מצליחה מושפעת לא מעט מפציעות, השעיות ובעיקר הרבה מזל, אבל עם עבודת הכנה נכונה ושמירה על מספר כללים בסיסיים נוכל לבנות בסיס טוב לקבוצה שתרוץ למעלה במהלך העונה.

  אלו הם הטיפים שלנו לבנייה של קבוצה מנצחת.
language: he
categories:
  - פנטזי א-ב
keywords:
  - fantasy
  - football
banner: ./images/banner.jpg
bannerCredit: 'צילום [david clarke](https://unsplash.com/photos/DRtKiuN9_Mk) ב
  [Unsplash](https://unsplash.com)'
---

<p>
  אין ספק שבניית קבוצה מצליחה מושפעת לא מעט מפציעות, השעיות ובעיקר הרבה מזל, אבל
  עם עבודת הכנה נכונה ושמירה על מספר כללים בסיסיים נוכל לבנות בסיס טוב לקבוצה
  שתרוץ למעלה במהלך העונה.
</p>
<p>
  לפני הכל נזכור שעד סגירת חלון החילופים של המחזור הראשון לעונה ניתן לבצע
  שינויים ללא עלות בקבוצה שלנו ותמיד שווה לבדוק האם היו שינויים בסגלים של
  הקבוצות, מה סטאטוס הכשירות של השחקנים השונים ובעיקר מהו הביקוש של השחקנים
  השונים בשאר קבוצות הפנטזי.
</p>
<h3>באנקרים</h3>
<p>
  כמו שכל קבוצה טובה צריכה שלד חזק, גם קבוצת פנטזי צריכה להתבסס על מספר שחקני
  מפתח שירוצו איתה כל השנה ויהוו את הבסיס לצבירת הניקוד. כיאה לשחקני מפתח, מדובר
  בשחקנים המובילים בקבוצות הצמרת, להם עלות לא מבוטלת דוגמת
  <strong>
  מוחמד סאלח (12.0M)</strong>, <strong>
  קווין דה בריינה (11.5M)</strong>, <strong>
  ברונו פרננדש (10.5M)</strong> ו<strong>טרנט אלכסנדר-ארנולד (7.5M)</strong>.
</p>
<p>
  במבט ראשון, המחיר היקר של השחקנים הללו מרתיע ויכול לגרום לנו לחפש שחקנים בעלות
  נמוכה יותר, אבל אל תשכחו שבמהלך העונה השווי של השחקנים הללו עולה, לעיתים בחדות
  (קווין דה בריינה התחיל את עונת 2019/2020 במחיר של 9.5M וסיים אותו במחיר של
  11.0M) ועל כן, בחירתם להרכב שלנו מהרגע הראשון יכול לחסוך לנו הרבה כסף במהלך
  העונה.
</p>
<p>
  במידה ואתם לא בטוחים מה מידת היציבות של שחקן כזה או אחר, תמיד אפשר לבחון את
  הביצועים שלו בשתיים או שלושת העונות הקודמות על מנת לראות מה ניתן לצפות ממנו
  בעונה הקרובה.
</p>
<p class="comment-link">
  איך חוסכים כסף במהלך העונה?
  <a href="חילופים-ככה-עושים-את-זה-נכון" class="link">תקראו מה אנחנו חושבים על חילופים.</a>
</p>
<h3>שיעור בעלות (Team Selected By %)</h3>
<p>סאלח או מאנה? TAA או רוברטסון? הארי קיין או יונג מין סון?</p>
<p>
  אחרי שהבנו שחייבים מספר באנקרים בהרכב אבל אנחנו מתלבטים בין מספר שחקנים, רצוי
  לקראת תחילת העונה, לבחון את אחוזי הבעלות של השחקנים השונים לגביהם אנחנו
  מתלבטים כדי לקבל החלטה מושכלת.
</p>
<p>
  מכיוון שהקבוצה שאנו בונים מתחרה בשאר הקבוצות הפנטזי השונות, נרצה למצוא איזון
  בסגל שלנו בין שחקנים מבוקשים, שנמצאים באחוזי בעלות גבוהים בשאר הקבוצות, לבין
  שחקנים שאנחנו חושבים שיתנו תפוקה טובה ואחוז ההחזקה שלהם נמוך יחסית.
</p>
<p>
  כמובן שהמדד של אחוזי בעלות לא מוגבל בעת בחירה של שחקנים מובילים, אלא מומלץ
  להיעזר בו גם כאשר בוחרים שחקנים בעלי שיעור אחזקה נמוך. לדוגמא – במידה וארצה
  לבחור שחקן הגנה מקבוצת תחתית, תחת ההנחה שמחירי השחקנים דומים וכי כולם צפויים
  לשחק בהרכב באופן קבוע, אעדיף לבחור בשחקן בעל אחוזי ההחזקה הנמוכים ביותר.
</p>
<h3>לוח משחקים (Fixtures)</h3>
<p>
  לבסס את הבחירה הראשונית של הסגל על בסיס שמות מוכרים או שחקנים מקבוצות גדולות
  לא בהכרח תוביל להצלחה במחזורים הראשונים, על כן, חשוב מאוד לבסס את בחירת הסגל
  על לוח המשחקים של המחזורים הראשונים.
</p>
<p>
  מומלץ לבחון סדר גודל של חמישה עד שמונה משחקים לתוך העונה בעת בחירת השחקנים
  מהקבוצות השונות, תוך מתן דגש לכמות משחקי הבית והיריבות הצפויות במשחקי הבית.
</p>
<p>
  בוודאי שתמיד יכולות להיות הפתעות במחזורים הראשונים, אך מומלץ להיות סבלניים
  ולתת לשחקנים שבחרנו על סמך לוח המשחקים זמן לתת תוצרת מבלי לבזבז ניקוד על
  חילופים מיותרים או חמור מכך לבזבז Wildcard עם תחילת העונה.
</p>
<p class="comment-link">
  איך ומתי להשתמש בצ'יפים במהלך העונה? <a href="הציפים-שלנו" class="link">התשובות כאן.</a>
</p>
<h3>בחירת שחקנים בתקציב מינימלי</h3>
<p>
  נשים את זה על השולחן כאן ועכשיו – בחירת מספר שחקנים בעלי תקציב מינימום של 4.5M
  ומטה היא חובה. אין מה לעשות, כאשר תקציב השחקנים שלנו מוגבל ובכל שנה מחירי
  השחקנים המובילים של העונה הקודמת עולה, אנו ממליצים לבחור בין ארבעה לשישה
  שחקנים בעלות מקסימלית של 4.5M.
</p>
<p>
  הפיזור של השחקנים הללו אמור להיות בהתאם לטקטיקה שאתם חושבים ליישם במהלך השלבים
  המוקדמים של העונה. במידה והטקטיקה המועדפת עליכם הינה 4-4-2 או 4-5-1 אין שום
  סיבה לא להחזיק לפחות חלוץ אחד במחיר המינימלי, אחרת יהיה קשה מאוד לבנות הרכב
  איכותי בשאר העמדות.
</p>
<p>
  בגזרת <strong>השוערים</strong> ראינו בעונת 2019/2020 כי סך הניקוד של מרבית
  השוערים הפותחים היה דומה וכי לא הייתה הצדקה לבחור בשוערים היקרים יותר. הגורם
  המרכזי לכך הוא מכיוון והניקוד העודף שקיבלו השוערים של קבוצות התחתית על כמות
  ההצלות שהם ביצעו במהלך המשחקים (נקודה על כל שלוש הצלות) הייתה דומה לפרמיית
  הניקוד שהתקבלה מהשוערים היקרים יותר בקבוצות הצמרת על כמות המשחקים בהם לא ספגו
  (רשת נקייה – Clean Sheet).
</p>
<p>
  על כן, ההמלצה היא לבחור לפחות בשוער אחד בעל תג מחיר של 4.5M ולא לבחור בשוערים
  בעלי תג מחיר גבוה מ – 5.0M בכל מקרה. האופציות המעניינות מבחינתנו הם
  <strong
    >ברנרד לנו (5.0M), וינסנט גויטה (5.0M), מתיו ריאן (4.5M) ואמיליאנו מרטינז
    (4.5M).</strong
  >
</p>
<p>
  בעת בניית <strong>חוליית ההגנה</strong> מומלץ לבחור לסגל לפחות שני שחקנים
  בתקציב הנמוך, כאשר התנאי העיקרי הוא שהשחקנים הללו יהיו שחקני הרכב. כמו בכל
  שנה, מעקב עיקש אחר החדשות והעדכונים אודות הסגלים של הקבוצות השונות יעזור לכם
  למצוא את השחקנים המתאימים. האופציות המעניינות השנה הן
  <strong>טייריק מיטשל</strong>
  <strong
    >(4.0M), ג'יימס ג'סטין (4.5M), טאריק למפטי (4.5M), ג'מאל לואיס (4.5M) וקייל
    ווקר-פיטרס (4.5M).</strong
  >
</p>
<p>
  כאשר עוברים לבחון את <strong> חוליות הקישור וההתקפה</strong> הסיפור הופך להיות
  טיפה מורכב יותר מכיוון ומרבית השחקנים המתומחרים ברמה של 4.5M הם אינם שחקני
  הרכב בטווח הארוך.<br />למרות זאת, על מנת לשמר גמישות תקציבית במהלך העונה אנו
  עדיין ממליצים להחזיק בין לפחות שחקן אחד ברמת המחיר הזו, כאשר העמדה שלו תיקבע
  בהתאם לטקטיקה אותה אתם בוחרים. האופציות האפשריות במקרה זה הם
  <strong
    >דייל סטיבנס (4.5M), אייב ביסומה (4.5M), ג'יימס מקארתי (4.5M) וריאן ברוסטר
    (4.5M).</strong
  >
</p>
<h3>מצבים נייחים</h3>
<p>
  לא ניתן להמעיט בחשיבות של השחקנים אשר אמונים על המצבים הנייחים בקבוצות שלהם.
</p>
<p>
  בשורה הראשונה של השחקנים שזוכים לתוספת ניקוד משמעותית בכל עונה הודות לבעיטת
  מצבים נייחים ניתן למצוא את
  <strong>מוחמד סאלח (12.0M), אובמיאנג (12.0M), ברונו פרננדש (10.5M)</strong>
  ובועט הפנדלים החדש של מנצ'סטר סיטי, <strong>קווין דה בריינה (11.5M).</strong>
</p>
<p>
  שחקנים נוספים שכדאי לשים לב אליהם בהקשר הזה הם
  <strong
    >הארי קיין (10.5M), ראול חימנז (8.5M), דני אינגס (8.5M), אלכסנד מיטרוביץ
    (6.0M), לוקא דין (6.0M)</strong
  >
  ובועט הפנדלים של לידס יונייטד - <strong>קליץ' (5.5M)</strong>.
</p>
