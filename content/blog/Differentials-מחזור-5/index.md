---
slug: Differentials-מחזור-5
title: Differentials - מחזור 5
subtitle:
date: '2020-10-14'
author:
description:
summery: |-

language: he
categories:
  - מחזור 5 - 2020
keywords:
  - fantasy
  - football
banner: ./images/banner.jpg
bannerCredit: 'צילום [Sandro Schuh](https://unsplash.com/photos/HgwY_YQ1m0w) ב [Unsplash](https://unsplash.com)'
---

<h2>שחקנים בעלי אחוז החזקה נמוך (Differentials) – מחזור 5</h2>
<h3>רשימת שחקנים שיעשו את ההבדל בינכם לבין המתחרים שלכם – מחזור 5.</h3>
<p>
  הכיף הכי גדול בפנטזי זה לעלות למקום הראשון בליגה בגלל שהצלחנו לעקוץ שחקן שאף
  אחד לא חשב עליו לפנינו. מבחינתנו, השחקנים האלו הם אלו שיעשו את ההבדל בין המקום
  השלישי לראשון, כי רוב הסיכויים שהכוכבים הגדולים גם ככה נמצאים בקבוצות של כולם
  – לכן הם נקראים Differentials.
</p>
<p>
  מהמחזור הבא ואילך ננסה להמליץ על מספר שחקנים מצומצם שיכולים לעשות את השינוי
  במחזור המשחקים הספציפי, אבל בגלל שזו הפעם הראשונה שאנחנו מריצים את הפינה הזו –
  ננסה להצביע על מספר שחקנים שיכולים לעשות את השינוי בטווח הבינוני וכמעט אף
  מנג'ר לא מחזיק.
</p>
<p>
  ליד כל שחקן שנבחר מופיע המחיר הנוכחי שלו ושיעור הקבוצות פנטזי אשר בחרו בו<br />(TSB
  – Teams Selected By).
</p>
<h4>ויסנטה גויאטה (קריסטל פאלאס) – 5.0M, 4.5%.</h4>
<p>
  גויאטה, ששמר בשנה שעבר על רשת נקייה ב-10 מתוך 35 הופעותיו אמור לספק תשואה טובה
  ביחס למחיר שלו בטווח הקרוב. בשבעת המחזורים הקרובים צפויים לקריסטל פאלאס משחקים
  נוחים מאוד, כאשר היריבה הבאה אותה תפגוש מקבוצות ה – TOP 6 תהיה טוטנהאם בבית
  במחזור ה-12.
</p>
<h4>אילן מייסלר (לידס) – 4.5M, 2.9%.</h4>
<p>
  אמנם בשני המחזורים הראשונים ספגה לידס יונייטד 7 שערים והיה נראה כי סגנון
  הכדורגל ההתקפי של מרסלו ביילסה הרפתקני מידי לפריימר ליג, אך מאז ההגנה של לידס
  התייצבה וספגה שער אחד בלבד בשני המשחקים העוקבים. יותר מכך, לידס הייתה הקבוצה
  ששמרה על רשת נקייה הכי הרבה פעמים בעונת 19/20 בצ'מפיונשיפ ויחד עם המחיר הנוח,
  מייסלר יכול להוות הפתעה נעימה.
</p>
<h4>קורט זומה (צ'לסי) – 5.0M, 3.4%.</h4>
<p>
  עושה רושם ששני שערים בשלושה משחקים וההופעה ההגנתית הטובה של הבלוז במחזור
  האחרון מול קריסטל פאלאס תעניק את חולצת ההרכב לזומה. צ'לסי עומדת בפני לוח
  משחקים נוח למדי ואנחנו מניחים שככל שהזמן יעבור וכל שחקני הרכש ישתלבו גם הרשתות
  הנקיות בצ'לסי יתחילו להערם.
</p>
<h4>וילי בולי (וולבס) – 5.5M, 2.3%.</h4>
<p>
  למרות שני שערים נקיים בארבעת המחזורים הראשונים ושלושה משחקי בית נוחים מאוד
  בחמשת המחזורים הקרובים, לקבוצה ששמרה על רשת נקייה בשבעה מתוך תשעת משחקי הליגה
  האחרונים שלה, אחוזי ההחזקה בוילי בולי נמוכים מאוד. המחיר קצת יקר – אבל בעינינו
  שווה לנסות.
</p>
<h4>אריק דייר (טוטנהאם) – 5.0M, 1.6%.</h4>
<p>
  טוטנהאם לקראת לוח משחקים נוח מאוד בארבעת המחזורים הקרובים ודייר, אשר שיעור
  ההחזקה בו נמוך מאוד, יכול להוות יתרון מבחינתנו בתחרות מול שאר קבוצות הפנטזי.
</p>
<p class="comment-link">בנינו <a href="למי-שהספיק-להתייאש-Wildcard-למחזור-5">Wildcard לקראת מחזור 5</a> וגם שם אריק דייר מופיע, באמת.</p>
<h4>ג'רארד בואן (ווסטהאם) – 6.3M, 1.8%.</h4>
<p>
  קשרה המצוין של ווסטהאם ממוקם עשירי בין קשרי הליגה במדד ה – ICT (
  מדד העוקב אחר ההשפעה, היצירתיות ומידת האיום על השער על ידי מתן ניקוד לכל מיני
  פרמטרים במשחק), למרות לוח משחקים קשה מאוד עד כה. ווסטהאם משחקת כדורגל התקפי
  מאוד ולאחר שני ניצחונות מרשימים על וולבס ולסטר יש הרבה סיבות לצרף את בואן
  המוכשר לסגל שלכם.
</p>
<h4>לאונרד טרוסארד (ברייטון) – 6.0M, 2.2%.</h4>
<p>
  שני שערים, בישול ואינספור משקופים במשחק מול מנצ'סטר יונייטד הם מנת חלקו של
  הבלגי המוכשר עד כה. בניגוד לשנים קודמות, ברייטון משחקת כדורגל התקפי ופתוח
  ורשימת היריבות במחזורים הקרובים נראית נוחה בהרבה מהיריבות שהם פגשו עד כה.
</p>
<h4>ג'ון מקגין (אסטון וילה) – 5.5M, 1.1%.</h4>
<p>
  קשרה הסקוטי של וילה פתח בצורה מצוינת את העונה, בדומה לשאר חבריו ומחזיק באמתחתו
  שער ושלושה בישולים בשלוש הופעות בלבד. בהתחשב במחירו הנמוך ובלוח המשחקים החיובי
  שצפוי לאסטון וילה, אפשר בהחלט לקחת אותו בחשבון.
</p>
<h4>ראחים סטרלינג (מנצ'סטר סיטי) – 11.5M, 6.5%.</h4>
<p>
  אמנם הוא אחד המחמצנים הגדולים בשנים האחרונות בפריימר ליג, אבל הוא גם אחד
  מהשחקנים עם הניקוד הגבוה ביותר במשחק בכל אחת מהעונות האחרונות, בעיקר בתקופות
  שבהן הוא מתחמם ונכנס לרצף משחקים חיובי. רק 6.5% מהמנג'רים מצאו לו מקום בקבוצות
  שלהם והוא יכול להיות Differential רציני ביותר.
</p>
<h4>ניל מאופי (ברייטון) – 6.6M, 5.3%.</h4>
<p>
  פתיחה מצוינת של החלוץ הצרפתי לעונה למרות לוח משחקים לא קל בכלל. מעבר לארבעה
  שערים ובישול, מאופי מדורג שלישי במדד ה-ICT לחלוצים (ושביעי בליגה!) והוא גם
  בועט הפנדלים של הקבוצה.
</p>
<h4>תמי אברהם (צ'לסי) – 7.3M, 2.7%.</h4>
<p>
  השחקן ששכנע את למפרד לתת לו את המיקום בחוד של צ'לסי על חשבון טימו ורנו. פתח
  בשני משחקים העונה ותרם כבר שער ובישול, לאור לוח המשחקים המעניין של צ'לסי
  והכדורגל ההתקפי של הבלוז אנחנו חושבים שתמי הולך להזכיר את פתיחת העונה הקודמת
  שלו במחזורים הקרובים.
</p>
<p class="comment-link">
  סימנו את הקבוצות עם לוח המשחקים הנוח יותר בחמשת המחזורים הקרובים – <br/><a href="סקירת-לוח-משחקים-מחזורים-5-9">ממש כאן</a>.
</p>
<h4>אולי ווטקינס (אסטון וילה) – 5.9M, 3.3%.</h4>
<p>
  נכון שהשלושער והבישול מול ליברפול לא יחזרו על עצמם גם אם המשחק הזה ישוחק עוד
  100 פעמים, אבל עושה רושם שמלך השערים של הצ'מפיונשיפ בעונת 2019/2020 מתחיל
  לפרוע שטרות גם בטופ פלייט. לוח המשחקים של וילה אמור לעזור לו להמשיך ולכבוש
  במחזורים הקרובים.
</p>
