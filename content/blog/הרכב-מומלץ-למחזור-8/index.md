---
slug: הרכב-מומלץ-למחזור-8
title: מחזור 8 – הרכב מומלץ
subtitle: ההרכב המומלץ של מערכת Fantasy Manager למחזור השמיני.
date: '2020-11-06'
author:
description: ההרכב המומלץ של מערכת Fantasy Manager למחזור השמיני.
summery: |-
  אז לפני שיוצאים לפגרת נבחרות נוספת מגיע המחזור השמיני שיחל כבר ביום שישי עם שני משחקים מוקדמים – שימו לב שהדד ליין הפעם מוקדם מאוד, שעה 18:00 שעון ישראל.
  ההרכב המומלץ שלנו השבוע כולל לא מעט המלצות על שחקנים שעוברים מתחת לרדאר עד כה, כאשר לשישה מהם יש אחוז החזקה נמוך מ-10%.
language: he
categories:
  - מחזור 8 - 2020
keywords:
  - fantasy
  - football
banner: ./images/banner.jpg
bannerCredit: 'צילום [Nathan Rogers](https://unsplash.com/photos/ycZhjZ0K_Hg) ב [Unsplash](https://unsplash.com)'
---

<p>
  אז לפני שיוצאים לפגרת נבחרות נוספת מגיע המחזור השמיני שיחל כבר ביום שישי עם
  שני משחקים מוקדמים – שימו לב שהדד ליין הפעם מוקדם מאוד, שעה 18:00 שעון ישראל.
  <br />ההרכב המומלץ שלנו השבוע כולל לא מעט המלצות על שחקנים שעוברים מתחת לרדאר
  עד כה, כאשר לשישה מהם יש אחוז החזקה נמוך מ-10%.
</p>
<p>
  ההרכב המומלץ שלנו בשבוע שעבר השיג ניקוד דומה לממוצע השבועי, כאשר בלאנקים
  מאכזבים של מאנה, סון וראשפורד קיזזו תרומת ניקוד יפה בשאר העמדות במגרש.
</p>
<p>
  לוח המשחקים השבוע כולל מפגש מרתק בין ליברפול ומנצ'סטר סיטי, מה שגורם לנו לחפש
  את הנקודות במפגשים האחרים, בעיקר של צ'לסי, ארסנל, טוטנהאם ו-ווסטהאם.
</p>
<p>
  מזכירים כי החוק שלנו בבחירת ההרכב השבועי גורס כי יחד עם ארבעת שחקני הספסל
  (שיכולים להיות בתקציב המינימלי של 16.5 מיליון) אנחנו נעמוד במסגרת התקציבית
  הקיימת של 100 מיליון.
</p>
<h3>שוער</h3>
<h4>אדוארד מנדי (צ'לסי) – 5.1M, 5.2%.</h4>
<p>
  השוער הסנגלי הוא בדיוק מה שהייתה צריכה הקבוצה של פרנק לאמפרד. עדיין לא ספג כלל
  בשלושת המחזורים בהם אייש את עמדת השוער הפותח של הקבוצה ואחוז ההחזקה שלו עדיין
  נמוך באופן יחסי. משחק ביתי מול שפילד יונייטד האפורה מהווה אפשרות מצוינת
  מבחינתו להאריך את רצף המשחקים ללא ספיגת שער.
</p>
<h3>הגנה</h3>
<h4>בן צ'ילוול (צ'לסי) – 5.9M, 23.8%.</h4>
<p>
  המגן המצוין של צ'לסי, שהומלץ אצלנו לראשונה כבר לפני המחזור החמישי הופך לאחד
  הבאנקרים בקבוצות הפנטזי השונות כאשר רק TAA ומיטשל רושמים שיעור החזקה גבוה ממנו
  בשלב הזה. גם השבוע הוא נכנס להרכב המומלץ שלנו, בתקווה שנקבל ממנו גם תרומה
  התקפית.
</p>
<h4>הקטור בייריין (ארסנל) – 5.1M, 7.2%.</h4>
<p>
  אז למרות שארסנל פתחה את העונה עם לוח משחקים לא הכי נוח, באמתחתו של המגן הספרדי
  ישנם כבר שלושה בישולים ושני משחקים בהם שמר על רשת נקייה. הכדורגל המבוקר של
  ארטטה יחד עם הפוטנציאל לתרומה התקפית מול ההגנה של אסטון וילה מעניקות לו את
  חולצת ההרכב השבוע. באופן כללי, כדאי להכניס אותו לקבוצה שלכם לפני ששיעור ההחזקה
  והמחיר שלו יתחילו לטפס.
</p>
<h4>ולדימיר קופל (ווסטהאם) – 4.5M, 0.8%.</h4>
<p>
  המגן הצ'כי המצוין הספיק לרשום שני בישולים ולשמור על רשת נקייה פעם אחת בארבעת
  המשחקים בהם שותף, כאשר כל המשחקים הללו היו מול קבוצות חזקות מאוד (ליברפול,
  סיטי, לסטר וטוטנהאם). מפגש ביתי מול פולהאם היא הזדמנות מצוינת להרוויח תמורה
  הגנתית והתקפית משחקן ששיעור ההחזקה שלו נמוך מאוד.
</p>
<h3>קישור</h3>
<h4>פייר-אמריק אובמיאנג (ארסנל) – 11.7M, 13.8%.</h4>
<p>
  סטטיסטיקה נוטה להתיישר בסופו של דבר, בטח כשלוח המשחקים הופך לקל יותר. הגיע
  הזמן שהחלוץ הגאבוני יתחיל לכבוש במשחקי הבית של ארסנל העונה ואנחנו מאמינים שזה
  הולך לקרות השבוע. מועמד בכיר לקפטן מבחינתנו.
</p>
<h4>קווין דה בריינה (מנצ'סטר סיטי) – 11.5M, 15.8%.</h4>
<p>
  עושה רושם ש-KDB מצא את המוג'ו שלו בחזרה עם חמישה בישולים בשלושת ההופעות
  האחרונות שלו בהרכב - ארבעה בישולים בצ'מפיונס ליג ואחד בליגה. יש לנו תחושה
  שההגנה הפגיעה של ליברפול לא תצליח למנוע ממנו לספק ניקוד השבוע.
</p>
<h4>יונג מין סון (טוטנהאם) – 9.6M, 59.6%.</h4>
<p>
  למרות ה – Blank המרגיז במחזור הקודם, מפגש מול ההגנה החלשה בליגה בדמותה של ווסט
  ברום (16 שערי חובה עד כה) גורמת לנו להשאיר את הקוראני המצוין בהרכב המומלץ שלנו
  גם השבוע.
</p>
<h4>חאכים זייץ' (צ'לסי) – 8.0M, 6.0%.</h4>
<p>
  אחרי שתי הופעות טובות בהרכב בשבוע האחרון עושה רושם שהקשר המרוקאי סיים את תקופת
  ההתאקלמות בהצלחה. בהינתן העובדה שפוליסיץ' לא כשיר לחלוטין ושקאי הארבץ יחמיץ את
  המחזור הקרוב בגין קורונה, אנחנו מאמינים שהוא יהיה אחראי על החלק היצירתי בקישור
  של צ'לסי במשחק הבית מול שפילד יונייטד.
</p>
<h4>ג'ארוד בואן (ווסטהאם) – 6.3M, 2.3%.</h4>
<p>
  אמנם בשבועות האחרונים הוא לא הצליח לספק ניקוד אבל אנחנו מייחסים את זה ליריבות
  הקשות של ווסטהאם. אנחנו מאמינים שבואן, אשר כבר שלושה שערים בארבעת המחזורים
  הראשונים של העונה יחזור לספק ניקוד השבוע במשחק הביתי של הפטישים מול פולהאם.
</p>
<h3>התקפה</h3>
<h4>הארי קיין (טוטנהאם) – 11.0M, 44.3%.</h4>
<p>
  כשמחברים שישה משחקים רצופים עם תרומה התקפית עם מפגש עם ההגנה החלשה בליגה עד כה
  מקבלים באנקר להרכב. מועמד בכיר לקפטן השבוע.
</p>
<h4>צ'ה אדמס (סאותהמפטון) – 5.8M, 2.8%.</h4>
<p>
  האס שלנו – מחזור שלישי ברציפות שהוא מספק ניקוד (24 נקודות בשלושת המחזורים
  האחרונים), כאשר הפציעה המצערת של דני אינגס (ההערכות מדברות על מינימום של שישה
  שבועות בחוץ) רק אמורה לספק לו יותר פוקוס בחלק הקדמי. כמובן שהעובדה שאחוז
  ההחזקה שלו מסרב לעלות רק עוזרת להתעקשות שלנו עליו. Differential.
</p>
