---
slug: למי-שהספיק-להתייאש-Wildcard-למחזור-5
title: למיואשים שבינינו – Wildcard לקראת מחזור 5
subtitle: אם היינו משתמשים ב – Wildcard הראשון כבר במחזור החמישי הוא היה נראה ככה.
date: '2020-10-14'
author:
description: אם היינו משתמשים ב – Wildcard הראשון כבר במחזור החמישי הוא היה נראה ככה.
summery: |-
  לפעמים המזל פשוט מדלג מעלינו. עברו רק 4 מחזורים ואתם מבינים שזה לא היה רעיון כל כך טוב ללכת על ורנר? פתאום התברר שמאט דוהרטי זקוק לתקופת הסתגלות? הבנתם בדרך הקשה שלא כדאי ללכת על שחקני הגנה של מנצ'סטר יונייטד?
  אז למרות שחלפו רק ארבעה מחזורים והכל יכול להתהפך (חוץ מהקטע של ההגנה של יונייטד, ברצינות) ולמרות שאנחנו באמת חושבים שכדאי לחכות עם ה – Wildcard עוד קצת, ככה היה נראה ה – Wildcard שלנו אם היינו משתמשים בו לקראת המחזור החמישי.
language: he
categories:
  - מחזור 5 - 2020
  - צ'יפים
keywords:
  - fantasy
  - football
banner: ./images/banner.jpg
bannerCredit: 'צילום [Click and Boo](https://unsplash.com/photos/t43Q-NhSqhU) ב [Unsplash](https://unsplash.com)'
---

<p>
  לפעמים המזל פשוט מדלג מעלינו. עברו רק 4 מחזורים ואתם מבינים שזה לא היה רעיון
  כל כך טוב ללכת על ורנר? פתאום התברר שמאט דוהרטי זקוק לתקופת הסתגלות? הבנתם
  בדרך הקשה שלא כדאי ללכת על שחקני הגנה של מנצ'סטר יונייטד?
</p>
<p>
  אז למרות שחלפו רק ארבעה מחזורים והכל יכול להתהפך (חוץ מהקטע של ההגנה של
  יונייטד, ברצינות) ולמרות שאנחנו באמת חושבים שכדאי לחכות עם ה – Wildcard עוד
  קצת (תראו כאן), ככה היה נראה ה – Wildcard שלנו אם היינו משתמשים בו לקראת
  המחזור החמישי.
</p>
<p>
  ליד כל שחקן שנבחר מופיע המחיר הנוכחי שלו ושיעור הקבוצות פנטזי אשר בחרו בו<br />(TSB
  – Teams Selected By).
</p>
<h3>שוערים</h3>
<h4>ויסנטה גויאטה (קריסטל פאלאס) – 5.0M, 4.5%.</h4>
<p>
  בשבעת המחזורים הקרובים צפויים לקריסטל פאלאס משחקים נוחים מאוד, כאשר היריבה
  הבאה אותה תפגוש מקבוצות ה – TOP 6 תהיה טוטנהאם בבית במחזור ה-12.
</p>
<p>
  גויאטה, ששמר בשנה שעבר על רשת נקייה ב-10 מתוך 35 הופעותיו אמור לספק תשואה טובה
  ביחס למחיר שלו בטווח הקרוב.
</p>
<h4>אמיליאנו מרטינז (אסטון וילה) – 4.7M, 18.3%.</h4>
<p>
  אין סיבה להוציא יותר מידי כסף על עמדות השוער, כך שגם הפעם נבחר בשוער הנמצא
  בטווח המחירים הנמוך (לפחות בינתיים – שיעור ההחזקה שלו רק עולה).
</p>
<p>
  מרטינז, אשר הרשים בשנה שעברה כשוער המחליף של ארסנל פתח את העונה בצורה מצוינת
  עם שתי רשתות נקיות ועצירת פנדל עומד מול לוח משחקים סביר מאוד וגם אמור לשחק
  בזמן הקרוב מחזור משחקים כפול, זכר למשחק המחזור הראשון שנדחה לקבוצתו.
</p>
<p class="comment-link">
  סימנו את הקבוצות עם לוח המשחקים הנוח יותר בחמשת המחזורים הקרובים – <br/><a href="סקירת-לוח-משחקים-מחזורים-5-9">ממש כאן</a>.
</p>
<h3>הגנה</h3>
<h4>אנדי רוברטסון (ליברפול) – 7.0M, 15.0%.</h4>
<p>
  למרות שההגנה של ליברפול לא נראית בשיאה, על אחת כמה וכמה כאשר אליסון פצוע לחודש
  וחצי הקרובים, אנחנו מאמינים שהתרומה ההתקפית של מגן ליברפול יחד עם הסיכוי הסביר
  לשמירה על רשת נקייה, בעיקר במשחקי הבית מצדיקה את המחיר הגבוה. בטווח הבינוני
  אנחנו מעדיפים אותו על טרנט אלכסנדר ארנולד גם בגלל הכושר הנוכחי וגם בגלל אחוזי
  הבעלות הגבוהים יחסית של טרנט.
</p>
<h4>בן צ'ילוול (צ'לסי) – 5.6M, 8.9%.</h4>
<p>
  ממשיכים עם הקו של שחקני הגנה שיש להם סבירות גבוהה לספק נקודות בצד ההתקפי של
  המגרש. העובדה שלצ'לסי לוח משחקים נוח מאוד בטווח זמן הקצר בשילוב אחוז ההחזקה
  הנמוך יחסית של צ'ילוול הופכים אותו לבחירה כדאית מבחינתנו.
</p>
<h4>קונור קואדי (וולבס) – 5.0M, 8.7%.</h4>
<p>
  וולבס נמצא לקראת רצף משחקים נוחים, כולל 3 משחקי בית בחמשת המחזורים הקרובים מול
  קבוצות מרכז טבלה ומטה. הקבוצה שמרה על רשת נקייה בשבעה מתשעת משחקי הבית
  האחרונים שלה בליגה ולהחזיק שחקן הגנה שלה נשמע כמו רעיון מבטיח.
</p>
<h4>אריק דייר (טוטנהאם) – 5.0M, 1.6%.</h4>
<p>
  בחירה לא קונבנציונלית – אנחנו מודים. טוטנהאם לקראת לוח משחקים נוח מאוד בארבעת
  המחזורים הקרובים ודייר, אשר שיעור ההחזקה בו נמוך מאוד, יכול להוות יתרון
  מבחינתנו בתחרות מול שאר קבוצות הפנטזי.
</p>
<h4>טייריק מיצ'ל (קריסטל פאלאס) – 4.1M, 26.2%.</h4>
<p>
  אנחנו לא באמת הולכים לשחק עם חמישה שחקני הגנה, כך ששחקן אחד זול לפחות חייב
  להיות בסגל ההגנתי שלנו ועדיף שהוא יהיה שחקן הרכב קבוע. העובדה שלקריסטל פאלאס
  יש לוז נוח במחזורים הקרובים ושמיצ'ל משחק כמגן ויכול לספק גם תרומה התקפית הופכת
  את ההחלטה להכניסו לסגל לקלה.
</p>
<h3>קישור</h3>
<h4>מוחמד סאלח (ליברפול) – 12.2M, 43.6%.</h4>
<p>
  חמישה שערים ובישול בארבעת המחזורים הראשונים, בועט הפנדלים של הקבוצה ומקום
  ראשון בליגה במדד ה – ICT המשולב (מדד העוקב אחר ההשפעה, היצירתיות ומידת האיום
  על השער על ידי מתן ניקוד לכל מיני פרמטרים במשחק). החלטה קלה.
</p>
<h4>יונג מין סון (טוטנהאם) – 9.0M, 29.1%.</h4>
<p>
  שישה שערים ובישול בשלושה וחצי מחזורים, לוח משחקים מפנק בארבעת המחזורים הקרובים
  והסגן של מוחמד סאלח במדד ה-ICT, אלו הנתונים שמשכנעים אותנו לבחור בקוריאני
  המצוין. סון אמנם לא בועט פנדלים/מצבים נייחים, אבל ביחס למחירו הנוכחי בעינינו
  לא כדאי לוותר עליו.
</p>
<h4>חאמס רודריגז (אברטון) – 7.8M, 38.7%.</h4>
<p>
  הקולומביאני המצוין פתח את העונה בסערה ומעבר למסירות המפתח הרבות שהוא מחלק
  לחבריו והעובדה שהוא אמון על חלק ניכר מהמצבים הנייחים בקבוצה, הוא יוצר בעצמו
  המון מצבי הבקעה אשר תורגמו עד כה לשלושה שערי ליגה. מעבר לכך, הוא מוחזק על ידי
  כמות גבוהה מאוד מקבוצות הפנטזי ואנחנו הפעם בוחרים לא להישאר מאחור.
</p>
<h4>ווילפרד זאהה (קריסטל פאלאס) – 7.2M, 20.0%.</h4>
<p>
  לאחר עונה מאוד מאכזבת בסטנדרטים שלו, עושה רושם שווילפריד זאהה פתח את העונה
  בפורמה טובה מספיק כדי לסקרן אותנו. שלושה שערים שהגיעו מול למרות לוח משחקים קשה
  גורמים לנו לחשוב שההגנות הפריכות שמצפות לו במחזורים הקרובים יעזרו לו לשפר את
  הסטטיסטיקה, על אחת כמה וכמה אם ימשיך להיות בועט הפנדלים של הקבוצה.
</p>
<h4>אלן סן מקסימיין (ניוקאסל) – 5.3M, 7.4%.</h4>
<p>
  האמת היא שבנינו עליו מהרגע הראשון של העונה, אבל פציעה טורדנית בקרסול פגעה
  בהופעות שלו בשלושת המחזורים הראשונים. במחזור האחרון עושה רושם שהוא התאושש (שער
  ובישול) ואנחנו מנצלים את ירידת המחיר בכדי להכניס אותו לסגל שלנו בתור קשר
  חמישי. לוח המשחקים בטווח הקצר לא להיט, אבל כמחליף ראשון/שני אנחנו חושבים ששווה
  להשקיע בו.
</p>
<h3>התקפה</h3>
<h4>הארי קיין (טוטנהאם) – 10.6M, 23.5%.</h4>
<p>
  שלושה שערים, שישה בישולים ולוח משחקים מפנק זה כל מה שאנחנו צריכים כדי לשבץ פה
  את הארי קיין. עם כמות הפנדלים שנשרקת העונה בליגה, הוא חייב להיות בפנים
  מבחינתנו (גם אם הוא סוחב פציעה קלה מפגרת הנבחרות).
</p>
<h4>ניל מאופי (ברייטון) – 6.6M, 5.3%.</h4>
<p>
  פתיחה מצוינת של החלוץ הצרפתי לעונה למרות לוח משחקים לא קל בכלל. מעבר לארבעה
  שערים ובישול, מאופי מדורג שלישי במדד ה-ICT לחלוצים (ושביעי בליגה!) והוא גם
  בועט הפנדלים של הקבוצה. העובדה ששיעור ההחזקה שלו בשאר קבוצות הפנטזי נמוך רק
  הפכה את ההחלטה להכניס אותו לסגל לקלה.
</p>
<p class="comment-link">
  עשינו רשימה מעניינת של <a href="Differentials-מחזור-5">שחקנים עם אחוזי החזקה נמוכים</a> שיכולים לעשות את ההבדל
  עבורכם.
</p>
<h4>ריאן ברוסטר (שפילד יונייטד) – 4.5M, 6.2%.</h4>
<p>
  בדומה לקו המחשבה עם טייריק מיצ'ל, גם בגזרת החלוצים אנחנו צריכים שחקן בעלות
  נמוכה ככל האפשר על מנת לאפשר גמישות תקציבית בעמדות האחרות בסגל, תחת ההנחה
  שאותו שחקן משחק באופן קבוע. ברוסטר נרכש לאחרונה מליברפול בסכום גבוה של 23.5
  מיליון פאונד ולא עושה רושם שתהיה לו תחרות קשה מידי על ההרכב (בטח בקבוצה שמצאה
  את הרשת פעם אחת בלבד בארבעה מחזורים). סיכוי טוב שכמה הופעות טובות יקפיצו לו את
  המחיר (בדומה למייסון גרינווד בעונה שעברה).
</p>
