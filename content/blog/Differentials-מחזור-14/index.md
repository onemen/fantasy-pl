---
slug: Differentials-מחזור-14
title: Differentials – מחזור 14
subtitle: שחקנים עם אחוז החזקה נמוך שיכולים לעשות את ההבדל – מחזור 14.
date: '2020-12-19'
author:
description: שחקנים עם אחוז החזקה נמוך שיכולים לעשות את ההבדל – מחזור 14.
summery: |-
  המחזור האחרון שוב הוכיח שהעונה הליגה שוויונית מתמיד, מה שגרם לכך שמרבית מספקי הנקודות הקבועים סיפקו Blank (קיין, פרננדש, דה בריינה, ורדי), מה שרק מחדד את הצורך למצוא את הניקוד אצל אותם שחקנים ששיעור ההחזקה בהם לא גבוה. ננסה לשים את הזרקור על מספר שחקנים שלמרות שבמחזורים האחרונים סיפקו ניקוד הם עדיין יכולים לעשות את ההבדל עבורנו.
language: he
categories:
  - מחזור 14 - 2020
keywords:
  - fantasy
  - football
banner: ./images/banner.jpg
bannerCredit: 'צילום [Edoardo Busti](https://unsplash.com/photos/2QwMsZ1TIdI) ב [Unsplash](https://unsplash.com)'
---

<h3></h3>
<p>
  המחזור האחרון שוב הוכיח שהעונה הליגה שוויונית מתמיד, מה שגרם לכך שמרבית מספקי
  הנקודות הקבועים סיפקו Blank (קיין, פרננדש, דה בריינה, ורדי), מה שרק מחדד את
  הצורך למצוא את הניקוד אצל אותם שחקנים ששיעור ההחזקה בהם לא גבוה. ננסה לשים את
  הזרקור על מספר שחקנים שלמרות שבמחזורים האחרונים סיפקו ניקוד הם עדיין יכולים
  לעשות את ההבדל עבורנו.
</p>
<p>
  ליד כל שחקן שנבחר מופיע המחיר הנוכחי שלו ושיעור הקבוצות פנטזי אשר בחרו בו<br />(TSB
  – Teams Selected By), נכון ליום שישי 18.12.2020.
</p>
<h4>ניק פופ (ברנלי) – 5.4M, 9.5%.</h4>
<p>
  אחרי פתיחת עונה חלשה, ברנלי חזרה להיות החשודה המיידית בשמירה על רשת נקייה,
  כאשר ניק פופ הוא הגורם המרכזי לכך. ארבע רשתות נקיות בחמשת ההופעות האחרונות
  שלו, 7 נקודות בממוצע למשחק במשחקים הללו (הניקוד הממוצע הגבוה במשחק בתקופה הזו,
  למעט סון) ופוטנציאל לרשת נקייה גם במשחק הביתי הקרוב מול וולבס מכניסות אותו
  לרשימה שלנו במחזור הקרוב. אגב, שלושה משחקי בית בארבעת המחזורים הקרובים הן עוד
  סיבה מצוינת להכניס אותו לסגל לפני שהמחיר שלו ימשיך לעלות.
</p>
<p>
  אם בשוערים עסקינן, מי שעומד לפני Wildcard במחזור הקרוב יכול לשקול להכניס לסגל
  שלו את הוגו לוריס (5.6M, 6.9%) אשר גם לו צפויים שלושה משחקי בית בארבעת
  המחזורים הקרובים וגם הוא עם ניקוד ממוצע גבוה מאוד (Form) בחמשת המחזורים
  האחרונים.
</p>
<h4>מרכוס ראשפורד (מנצ'סטר יונייטד) – 9.4M, 8.2%.</h4>
<p>
  הסטטיסטיקה שלו מתחילה להתיישר במחזורים האחרונים ובאמתחתו כבר חמישה שערים
  וארבעה בישולים מתחילת העונה, כאשר גם הוא בפני שלושה משחקי בית בארבעת המחזורים
  הקרובים. יש לנו הרגשה שהצמד במחזור האחרון הוא רק סימן לבאות וגם במשחק הביתי
  מול לידס יונייטד, שלא נוטה להסתגר, נראה ממנו ניקוד.
</p>
<h4>פסקל גרוס (ברייטון) – 5.8M, 1.2%.</h4>
<p>
  אחרי שקיבל מנוחה במשחק האחרון של ברייטון בפולהאם, גרוס צפוי לחזור להרכב היישר
  למפגש ביתי עם שפילד יונייטד. היריבה הנוחה, העובדה שהוא בועט הפנדלים של הקבוצה
  והיכולת הלא רעה בכלל שמציגה הקבוצה של גראהם פוטר גורמות לנו לנסות ולהמר עליו
  במחזור הקרוב.
</p>
