---
slug: הרכב-מומלץ-למחזור-7
title: מחזור 7 – הרכב מומלץ
subtitle: ההרכב המומלץ של מערכת Fantasy Manager למחזור השביעי.
date: '2020-10-30'
author:
description:
summery: |-
  אמנם הקבוצה המומלצת שלנו למחזור השישי לא הרשימה במיוחד, אך במחזור שבו מרבית המנג'רים התאכזבו (ניקוד ממוצע של 48 נקודות), היינו בדיוק בממוצע הודות לצמד הלוהט של הספרס והבחירה הנכונה בצ'ה אדמס.
  בואו תראו מה הקבוצה המומלצת מבחינתנו במחזור השביעי.
language: he
categories:
  - מחזור 7 - 2020
keywords:
  - fantasy
  - football
banner: ./images/banner.jpg
bannerCredit: 'צילום [Lesly Juarez](https://unsplash.com/photos/isWEKdSRCrA) ב [Unsplash](https://unsplash.com)'
---

<p>
  בדומה למחזור השישי, גם הפעם היה מחזור משחקים אירופי מלא באמצע השבוע, שהתאפיין
  ברוטציות מרובות אצל מרבית הקבוצות (איכשהו הרוטציה ההתקפית בסיטי קצרה גם
  העונה). בדומה למחזור שעבר, יש לנו מפגש בין שתי קבוצות טופ 6 כאשר מנצ'סטר
  יונייטד תארח את ארסנל ההגנתית משהו, כאשר לשאר קבוצות הצמרת משחקים עם פוטנציאל
  בריא לניקוד גבוה. שימו לב שגם השבוע מחזור המשחקים ייפתח ביום שישי, כאשר וולבס
  תארח את קריסטל פאלאס.
</p>
<p>
  מזכירים כי החוק שלנו בבחירת ההרכב השבועי גורס כי יחד עם ארבעת שחקני הספסל
  (שיכולים להיות בתקציב המינימלי של 16.5 מיליון) אנחנו נעמוד במסגרת התקציבית
  הקיימת של 100 מיליון.
</p>
<h3>שוער</h3>
<h4>רוי פטריסיו (וולבס) – 5.5M, 7.5%.</h4>
<p>
  במחזור הקודם נראה שהכל מתנהל לפי התוכנית, עד שטעות לא אופיינית של השוער
  הפורטוגלי עלתה לנו בניקוד של רשת נקייה. למרות זאת, אנחנו ממשיכים להאמין בשוער
  הפורטוגלי ומשחק ההגנה של וולבס, בעיקר בבית.
</p>
<h3>הגנה</h3>
<h4>בן צ'ילוול (צ'לסי) – 5.8M, 17.6%.</h4>
<p>
  המגן המצוין של צ'לסי, אשר נהנה מהעובדה שסוף סוף יש לקבוצה שוער בשער הוא
  פוטנציאל ניקוד בשני צידי המגרש. אנחנו איתו עוד מהמלצת ה – Wildcard של המחזור
  החמישי, לפני שהמחיר ואחוז ההחזקה התחיל לקפוץ.
</p>
<h4>רומיין סאיס (וולבס) – 5.3M, 20.9%.</h4>
<p>
  נציג שני של וולבס, כאשר הפעם לאור חזרה של מספר שחקני הגנה פצועים אנחנו מעדיפים
  ללכת עם המגן שגם בשבוע שעבר נהנה מהבונוס על רשת נקייה מכיוון שהוחלף טרם שער
  השוויון המאוחר של ניוקאסל. נכון לעכשיו, הוא שחקן ההגנה עם הניקוד הגבוה ביותר
  משחק.
</p>
<h4>אריק דייר (טוטנהאם) – 4.9M, 1.1%.</h4>
<p>
  לאחר שהצליחו לשמור על רשת נקייה בפעם הראשונה העונה במשחק החוץ בברנלי, אנחנו
  מנצלים את המחיר הנוח של הבלם/קשר האנגלי על מנת לשבץ אותו בהרכב שלנו ומאמינים
  שלכל דבר יש סוף – גם לרצף הספיגות של הספרס במשחקי בית.
</p>
<h3>קישור</h3>
<h4>סדיו מאנה (ליברפול) – 12.0M, 9.6%.</h4>
<p>
  ארבעה משחקים רצופים בהם מאנה מחזיר תשואה למאמנים שלו (לא שיחק במחזור החמישי),
  אחוז החזקה נמוך והעובדה שהוא לא שיחק תשעים דקות במחזור אמצע השבוע בליגת
  האלופות גורמים לנו ללכת הפעם עם הסנגלי ולא עם הקשר הפרעוני של ליברפול.
</p>
<h4>יונג מין סון (טוטנהאם) – 9.5M, 56.8%.</h4>
<p>
  תראו לנו הרכב אחד מומלץ למחזור הקרוב שלא כולל את הקשר הלוהט של הספרס. מועמד
  בכיר לקפטן השבוע.
</p>
<h4>מרקוס ראשפורד (מנצ'סטר יונייטד) – 9.5M, 7.7%.</h4>
<p>
  למרות משחק קשה מול ארסנל ההגנתית להחריד של מיקל ארטטה, הקשר/חלוץ המצוין מגיע
  לאחר שלושער מרשים באמצע השבוע מול לייפציג ואנחנו נקווה שהוא ימשיך להיות על
  הגל. שיעור ההחזקה הנמוך רק עוזר להכניס אותו לקבוצה.
</p>
<h4>פיל פודן (מנצ'סטר סיטי) – 6.6M, 8.6%.</h4>
<p>
  KDB חוזר לעניינים ולדעתנו זה מצביע על כך שכל מי שסביבו אמור להתחיל לקטוף את
  הפירות. אחרי הופעה מצוינת כמחליף במחזור הקודם והופעה טובה באמצע השבוע אנחנו
  מאמינים שהוא שהיכולת הטובה שלו תעזור לו להתחמק מה – Pep Roulette.
</p>
<h3>התקפה</h3>
<h4>הארי קיין (טוטנהאם) – 10.9M, 41.6%.</h4>
<p>
  אחרי משחק נוסף עם החזר התקפי החלוץ של הספרס מוכיח שאסור להשאיר אותו בחוץ.
  מועמד בכיר לקפטן השבוע.
</p>
<h4>דומיניק קאלברט-לוין (אברטון) – 7.7M, 56.5%.</h4>
<p>
  אז נכון שהוא כבר לא השחקן הכי פופולרי במשחק ואברטון מתחילה לחזור לגודל הטבעי
  שלה, אבל יש לנו הרגשה ש-DCL בדרך לנצל לוח משחקים נוח ולהתחיל רצף מחודש של
  כיבושים.
</p>
<h4>צ'ה אדמס (סאותהמפטון) – 5.8M, 2.0%.</h4>
<p>
  האס שלנו – מחזור שני ברציפות שהוא מספק ניקוד גבוה (19 נקודות בשני המחזורים
  האחרונים), שחקן Budget מצוין.
</p>
