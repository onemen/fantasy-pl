---
slug: חילופים-ככה-עושים-את-זה-נכון
title: חילופים - ככה עושים את זה נכון
subtitle: כולנו רוצים להחליף חצי קבוצה עוד לפני שהמחזור נגמר
date: '2020-09-29'
author: guest
description: כולנו רוצים להחליף חצי קבוצה עוד לפני שהמחזור נגמר
summery: >
  תמיד השוער שהרגע הוצאנו אחרי התלבטות של שישה מחזורים בדיוק שמר על רשת נקייה,
  בדיוק שרכשנו את לורד לונדסטורם הוא הפך לשחקן ספסל וכמובן שלא נולד המנג'ר
  שהחליף את סאלח במאנה או את מאנה בסאלח והצליח לתפוס ניקוד באותו מחזור משחקים.
language: he
categories:
  - הדרכה
  - חילופים
keywords:
  - fantasy
  - football
banner: ./images/banner.jpg
bannerCredit:
  'צילום [Lars Bo Nielsen](https://unsplash.com/photos/Wu7hYE7Lzzs) ב [Unsplash](https://unsplash.com/)'
---

<h2>העברות – עשו ואל תעשו</h2>
<p>אנחנו מכירים את התחושה.</p>
<p>כולנו רוצים להחליף חצי קבוצה עוד לפני שהמחזור נגמר, ככה זה.</p>
<p>
  תמיד השוער שהרגע הוצאנו אחרי התלבטות של שישה מחזורים בדיוק שמר על רשת נקייה,
  בדיוק שרכשנו את לורד לונדסטורם הוא הפך לשחקן ספסל וכמובן שלא נולד המנג'ר
  שהחליף את סאלח במאנה או את מאנה בסאלח והצליח לתפוס ניקוד באותו מחזור משחקים.
</p>
<p>
  אחד החלקים החשובים במהלך עונת הפנטזי, אם לא החשוב שבהם, הוא ביצוע נכון של
  העברות (Transfers) לאורך זמן ובדיוק בשביל זה העלנו על הכתב מספר טיפים שאנחנו
  מקווים שיעזרו לעשות קצת סדר בבלאגן.
</p>
<p>
  אל תגידו שלא אמרנו, 32 עד 40 נקודות (בערך, אל תתפסו אותנו במילה..) שיתבזבזו
  במהלך העונה על העברות שיכלתם לוותר עליהן באמצעות תכנון מוקדם הן אלו שיורידו
  אתכם מהמקום הראשון בליגה שלכם למקום השלישי.
</p>
<h3>סבלנות עם הבאנקרים</h3>
<p>
  בכל קבוצת פנטזי יש בין שניים לשלושה שחקנים שהם באנקרים (כן TAA ו-KDB, בעיקר
  אתם), משמע, הסבירות היא שלאורך זמן הם בכל מקרה יהיו בין עשרת השחקנים עם הניקוד
  הגבוה ביותר במשחק. אי לכך ובהתאם לזאת, אין לכם מה לרוץ להחליף אותם אחרי משחק
  או שניים לא טובים, ובינינו, גם ככה ברגע שתוציאו אותם הם יתנו מחזור עם ניקוד
  בספרות כפולות, לא חבל?
</p>
<p>
  מעבר לכך, ברוב המקרים אחרי משחק או שניים לא טובים שיעור ההחזקה של אותם שחקנים
  יורד, כך שאפשר ליצור יתרון יחסי נוסף על קבוצות הפנטזי האחרות, מעבר לכך שניצלתם
  את ההעברות הקיימות בכדי לחזק את שחקני המשנה בקבוצה.
</p>
<p class="comment-link">אם כבר מדברים על באנקרים – <a href="איך-בונים-קבוצה-טיפים-למנג'ר-המתחיל" class="link">יצא לכם לעבור על הטיפים שלנו לבניית קבוצה?</a></p>
<p>
  נסייג ונאמר שבמקרים ויש שחקן שלא נמצא בסגל שלכם והוא ברצף ניקוד של השמחות ולוח
  המשחקים הקרוב שלו מפנק, אז כנראה שכדאי להחליף – אבל בגדול תזכרו, הסבלנות בדרך
  כלל משתלמת.
</p>
<h3>אל תחנקו את התקציב</h3>
<p>
  תנו לנו לנחש – התחלתם לבנות קבוצה והייתם חייבים את הבאנקרים של שנה שעברה
  (למרות שהמחיר שלהם עלה ואפילו מאוד), אתם רוצים הגנה גם של סיטי וגם של ליברפול,
  אתם בטוחים שהכי חשוב להשקיע בקישור ובכלל אתם חייבים חלוץ אחד תותח לפחות.
  <br />מפה לשם, אחרי שמצאתם איזה כמה שחקנים של 4.5M הצלחתם להתכנס למסגרת התקציב
  ולא נשארה לכם אגורה אחת פנויה.
</p>
<p>Hold It!</p>
<p>
  אנחנו ממליצים לכם להשאיר בין 0.5M-1.0M כתקציב פנוי שייתן לכם גמישות עם
  ההעברות, בעיקר בשבועות הראשונים של העונה – בהם ישנה תזוזה יחסית גבוהה של
  מחירים לשחקנים שפתחו טוב/רע את העונה.
</p>
<p>
  הגמישות התקציבית תאפשר לכם להכניס לסגל את השחקנים שלוהטים בתחילת העונה והמחיר
  שלהם עלה על חשבון השחקנים שמחיריהם ירד, מבלי לשלם קנסות ניקוד מיותרים בגין
  העברות כפולות ומשולשות שכל מטרתן היא לעמוד בתקציב שלא תוכנן כראוי.
</p>
<p>
  בהמשך העונה, אחרי שהמחירים נוטים להתייצב, הגמישות התקציבית תעזור לנו לחסוך
  העברות מיותרות במקרה של פציעות, הרחקות ורוטציות – בעיקר בתקופה הצפופה של
  מחזורי חג המולד.
</p>
<h3>תנסו לצבור העברות</h3>
<p>אם זה לא (ממש) שבור – אל תתקנו את זה.</p>
<p>
  כזכור, בהתאם לחוקי המשחק אנחנו יכולים לצבור
  <strong>עד לשתי העברות</strong> אותם נוכל לבצע במחזור משחקים מסוים, כך שאם אין
  לנו צורך מידי בביצוע העברה בשבוע מסוים - עדיף לצבור את ההעברה למחזור המשחקים
  העוקב.
</p>
<p class="comment-link">לא זכרתם שאפשר לצבור שתי העברות? <a href="פנטזי-פרמייר-ליג-החוקים" class="link">הסבר מפורט של חוקי המשחק נמצא כאן</a></p>
<p>
  היתרון העיקרי בצבירה של העברה כפולה נעוץ בכך שהוא מאפשר לנו לבצע הסטת תקציב
  מעמדה לעמדה מבלי לשלם קנס מיותר של ניקוד, נסביר –
</p>
<p>
  כאשר אנו מבצעים העברה אחת בלבד בשבוע משחקים ואנו לא רוצים לקבל קנס על העברות
  עודפות, השחקן החדש אותו נרצה לצרף לסגל יהיה תחת מגבלה תקציבית בגובה השחקן
  המוחלף בתוספת יתרת התקציב הפנוי. שימוש בשיטה הזו לאורך זמן תגרום לכך שאנו
  יוצרים מסגרת תקציבית מסוימת לכל עמדה ועמדה במגרש (הגנה, קישור, חלוצים) ותמנע
  מאתנו בטווח הארוך לצרף שחקנים מסוימים לסגל מטעמי עלות.
</p>
<p>
  אולם, ברגע שנצבור שתי העברות פנויות תהיה לנו גמישות גבוהה יותר בעת ביצוע
  ההעברות, כך לדוגמא נוכל למכור חלוץ זול וקשר יקר ולהחליפם בקשר זול יותר וחלוץ
  בעלות גבוהה או לחילופין נוכל לבצע העברות אשר תייצבנה את סגל השחקנים בצורה טובה
  יותר ביחס ללוח המשחקים הקרוב או בצורה טובה יותר ביחס לסגלים של הקבוצות המתחרות
  בליגות שאנו משתתפים בהן.
</p>
<h3>תזמון</h3>
<p>
  לאור תזוזת מחירי השחקנים במהלך העונה, ישנה חשיבות למועד בשבוע שבו אנו מבצעים
  את ההעברות - בעיקר בתחילת העונה.
</p>
<p>
  נכון שצבירת ערך כספי לסגל שלכם היא אינה חזות הכל, אך שמירה על ערכו הכלכלי של
  סגל השחקנים תעניק לנו יכולת קנייה גבוהה יותר בשלבים מאוחרים יותר של העונה.
</p>
<p>
  על כן, במידה ויש העברות שאנחנו בטוחים שאנחנו רוצים לבצע (מפאת הרחקות, פציעות,
  לוח משחקים קשה לשחקן מסוים וכו'), עדיף לבצע את ההעברה בשלב מוקדם ככל האפשר
  במהלך השבוע.
</p>
<p>
  מאידך, ישנם מספר מקרים בהם נרצה לקבל את ההחלטה אודות ההעברות בסמוך לדד ליין של
  מחזור משחקים מסוים. לא מומלץ לבצע העברות מוקדמות לפני מחזורי משחקים בהם קיימת
  אי ודאות בקשר לכשירותם של השחקנים דוגמת מחזורי חג המולד העמוסים או כל מחזור
  משחקים שלפניו קיימת פגרת נבחרות עקב משחקים בינלאומיים.
</p>
<p>
  בנוסף, במידה ואנחנו לפני מחזור משחקים כפול (DGW – Double Game Week), שזהו
  מחזור משחקים שבו לחלק מהקבוצות יש יותר ממשחק בודד, מומלץ בדרך כלל לחכות עם
  ביצוע העברות.<br />מכיוון שבמחזור משחקים כפול מומלץ להשתמש בצ'יפים 
  (<a href="#">סקירה מלאה על איך ומתי להשתמש בצ'יפים נמצאת כאן</a>),
  תמיד כדאי לוודא כי השחקנים שאנחנו בוחרים כשירים ואמורים לשחק במהלך מחזור
  המשחקים.
</p>
<p>
  כמובן שבמקרה של שימוש ב-Wildcard המקנה לנו זכות להעברות בלתי מוגבלות במהלך
  מחזור משחקים מסוים, אין חשיבות למועד ביצוע ההעברות מכיוון שניתן לשנות אותן ללא
  עלות על לדד ליין של אותו מחזור משחקים.
</p>
<h3>תעשו חימום לפני שימוש בצ'יפים</h3>
<p>
  שימוש בצ'יפים הוא נושא בפני עצמו (ראו קישור רלוונטי שתי פסקאות מעלה) ומן הסתם
  יש לו השפעה על ההעברות השבועיות שאנחנו מבצעים – כך שמומלץ לתכנן את השימוש
  בצ'יפים השונים מראש.
</p>
<p>
  תחילה, חשוב לזכור שבמחזור המשחקים העוקב למחזור המשחקים בו נשתמש באחד מהצ'יפים
  השונים נקבל העברה אחת חינם בלבד, גם במידה והיו לנו שתי העברות חינם בשבוע בו
  השתמשנו בצ'יפ. כלומר, חשוב לתכנן מראש את ההעברות ולוודא שבשבוע המקדים לשבוע בו
  החלטנו להשתמש בצ'יפ נבצע את שתי ההעברות הצבורות העומדות לרשותנו.
</p>
<p>
  כמו כן, החלטה מראש על מחזור המשחקים בו ננצל את הצ'יפ יכולה להשפיע על אופי
  ההעברות שנעשה במחזור המשחקים הקודם לו. במידה והחלטנו על ניצול הצ'יפ של העברות
  לא מוגבלות (Wildcard) נוכל לדוגמא, לנסות ולהכניס לסגל שלנו במחזור המשחקים
  הקודם שחקן בעל אחוז בעלות נמוך (Differential) למחזור משחקים אחד בלבד ובך לנסות
  להשיג יתרון על קבוצות הפנטזי האחרות.
</p>
<p>
  במידה והחלטנו להשתמש במחזור הבא דווקא בצ'יפ המאפשר לנו לבנות סגל ספציפי למחזור
  אחד בלבד (Free Hit), אז כדאי לעשות במחזור המשחקים הקודם לו העברות שישרתו אותנו
  בהתאם ללוח המשחקים בטווח הארוך (שני מחזורים קדימה ויותר..) ולא העברות
  שרלוונטיות יותר למחזור המשחקים הבא שלטובתו אנחנו נבנה בכל מקרה סגל חדש וחד
  פעמי.
</p>
<p class="comment-link">
  אם עדיין לא שכנענו אתכם בהקשר הזה – <span class="link">פה יש הסבר מפורט על איך ומתי להשתמש
  בצ'יפים</span>.
</p>
