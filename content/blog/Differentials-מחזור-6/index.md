---
slug: Differentials-מחזור-6
title: שחקנים מומלצים בעלי אחוז החזקה נמוך (Differentials) – מחזור 6
subtitle: שחקנים שיכולים לעשות עבורכם את ההבדל – מחזור 6.
date: '2020-10-22'
author:
description:
summery: |-
  אז עברו כבר חמישה מחזורים ופתאום הקבוצה שלנו דומה מידי לשאר קבוצות הפנטזי שבליגה שלנו. הגיע זמן לצלול קצת למספרים של אחוזי ההחזקה, לבחון את לוח המשחקים במחזורים הקרובים לנסות למצוא את השחקנים שיתנו לנו את היתרון היחסי על שאר הקבוצות – Differentials.
language: he
categories:
  - מחזור 6 - 2020
keywords:
  - fantasy
  - football
banner: ./images/banner.jpg
bannerCredit: 'צילום [Jannes Glas](https://unsplash.com/photos/cuhQcfp3By4) ב [Unsplash](https://unsplash.com)'
---

<h3></h3>
<p>
  זהו השבוע השני ברציפות בו ננסה למצוא את השחקנים שיכולים לעשות עבורנו את ההבדל
  במחזורים הקרובים, בעיקר כי שאר המנג'רים המתחרים שלנו פשוט לא מחזיקים אותם.
</p>
<p>
  הרשימה השבוע מורכבת דווקא ממספר שחקנים שהיו בין ספקי הנקודות הכי גבוהים בכל
  אחת משתי העונות הקודמות, בתוספת שני שחקנים מפתיעים.
</p>
<p>
  ליד כל שחקן שנבחר מופיע המחיר הנוכחי שלו ושיעור הקבוצות פנטזי אשר בחרו בו<br />(TSB
  – Teams Selected By), נכון ליום רביעי 21.10.2020.
</p>
<h4>סדיו מאנה (ליברפול) – 11.9M, 7.8%.</h4>
<p>
  אולי זו תקופת הבידוד שנגזרה עליו במחזור שקדם לפגרת הנבחרות ואולי זה בגלל פתיחת
  העונה החלומית של מוחמד סאלח, אבל סדיו מאנה הוא כרגע ה – Differential הכי טוב
  במשחק בעינינו, כאשר רק 7.8% מהמנג'רים מחזיקים בו. עם ממוצע של שער למשחק מתחילת
  העונה והמקום השישי בליגה במדד ה-ICT, מומלץ מאוד לצרף את מאנה לסגל שלכם, אולי
  אפילו לנוסף למוחמד סאלח. שלושה משחקי בית בארבעת המחזורים הקרובים בטח לא יוכלו
  להזיק.
</p>
<h4>ראחים סטרלינג (מנצ'סטר סיטי) – 11.5M, 6.8%.</h4>
<p>
  שבוע שני ברציפות שסטרלינג מופיע פה, כאשר 11 הנקודות שלו במחזור הקודם גרמו
  לעלייה מינורית בלבד באחוז ההחזקה שלו. בארבעת המחזורים הקרובים הוא יפגוש קבוצות
  שמשחקות כדורגל פתוח והתקפי (ווסטהאם, סאות'המפטון, ליברפול וטוטנהאם), כך שאנחנו
  לא נרתעים מתג המחיר שלו וחושבים שכדאי מאוד להכניס אותו לסגל.
</p>
<h4>מרקוס ראשפורד (מנצ'סטר יונייטד) – 9.5M, 6.1%.</h4>
<p>
  עושה רושם שההפסד המשפיל לטוטנהאם עשה משהו לשחקנים של הקבוצה החלשה יותר בעיר
  מנצ'סטר, כאשר ראשפורד כובש בשני הניצחונות המרשימים שרשמה הקבוצה השבוע. עם
  שלושה משחקי בית בארבעת המחזורים הקרובים כדאי לתת צ'אנס לחלוץ האנגלי הצעיר, מי
  יודע, אולי הוא גם יחזור לבעוט פנדלים אחרי הגמגום של פרננדז מהנקודה במהלך
  השבוע.
</p>
<h4>ניל מאופי (ברייטון) – 6.6M, 6.3%.</h4>
<p>
  גם מאופי מופיע פה בשבוע השני ברציפות, כאשר למרות משחק טוב שלו ושל ברייטון הוא
  לא השכיל לכבוש, אך הראה את הפוטנציאל הטמון בו. אחוז ההחזקה אמנם עלה מעט ביחס
  לשבוע שעבר, אך שני משחקי בית מול ווסט ברום וברנלי יחד עם מפגש מול ההגנה הרעועה
  של מוריניו אמורים להוות הזדמנות טובה לחלוץ הצרפתי בכדי לחזור ולכבוש בצרורות.
</p>
<h4>מקס קילמן (וולבס) – 4.0M, 4.8%.</h4>
<p>
  בשבוע שעבר המלצנו על ווילי בולי שאכן שמר על רשת נקייה, אבל משום מקום צץ לו
  הבלם האנגלי הצעיר שהספיק לאסוף 21 נקודות פנטזי בשתי הופעות בודדות בהרכב (!).
  עם שלושה משחקי בית בארבעת המחזורים הקרובים והמעבר של נונו אספריטו למערך 5-3-2
  הגנתי למדי עושה רושם שכדאי למהר ולהכניס אותו לסגל שלנו, אפילו אם כבר יש לנו
  מגן אחר מוולבס (המחיר שלו זול מאוד בכל מקרה..).
</p>
